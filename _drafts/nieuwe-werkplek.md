---
layout: post
title:  “Nieuwe werkplek”
date:   2016-01-18 09:11:03
categories:
---

Voor diegene die mij kennen weten dat ik al redelijk vaak van werkplek ben gewisseld. Het regelmatig wisselen van werkplek is ook verbonden aan het leven van een freelancer. Sinds november 2015 heb ik een nieuwe werkplek in het Industriegebouw.

![Nieuwe Werkplek - Het Industriegebouw](/assets/img/HIG01.jpg)

Het Industriegebouw aan de Goudsesingel is waar ik voortaan te vinden ben. De architecten van dit gebouw zijn dezelfde mensen die het Groothandelsgebouw hebben ontworpen. Daarmee is het ook een monumentaal pand. De nieuwe eigenaar wilt dan ook het gebouw in ere herstellen en alle smuk die er in de loop der jaren in is gebouwd verwijderen. Vervolgens is het interieur van het gebouw opnieuw aangepakt om de look en feel meer bij het gebouw te laten passen. 

![Nieuwe Werkplek - Het Industriegebouw - Wenteltrap](/assets/img/HIG02.jpg)

Er zijn op de derde verdieping enkele units gebouwd en is er een grote ruimte waar bureau’s worden verhuurd. Omdat ik vrij zelfstandig werk is dit ideaal voor mij. Dus ben ik vanaf 1 november ook de eerste huurder van een bureau. Tot op heden is de vloer nog vrij leeg, maar dit vind ik zelf niet zo erg. 

Wat betekent zo’n nieuwe ruimte nu voor mij? Ten eerste een plek waar ik naar toe kan gaan om te werken. Het proces om eerst ergens naar toe te gaan, geeft mij meer focus dan wanneer ik thuis zou werken. 

![Nieuwe Werkplek - Het Industriegebouw - Bureau](/assets/img/HIG03.jpg)

Het brengt ook nieuwe contacten met zich mee. Met andere kleine bedrijven op dezelfde verdieping maakt het mogelijk om in contact te blijven met anderen mensen en bedrijven. Zo deel je dezelfde frustraties, maar kan je elkaar met weinig tijd ook weer op weg helpen de juiste richting in te slaan. 

Daarnaast is het grootste pluspunt op dit moment de keuken, waar we zelf lekker koffie kunnen zetten. Dankzij de heren van [Mr.Watson](http://mrwatson.com/) staan we met elkaar in verbinding. Je kan zelf bepalen in hoeverre je meer participeert , wat ideaal is al zelfstandige. Maar als je mee doet kan je ook weer profiteren van het collectief. Zo hebben we bijvoorbeeld al gezamenlijk voor een goede prijs koffie kunnen inkopen. 

 